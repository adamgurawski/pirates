Uwagi do wszystkich programów:
• Programy uruchamiane są z linii poleceń.
• Parametry przekazywane są do programu z linii poleceń.
• Parametry mogą być podawane w różnej kolejności.
• Program powinien być odporny na błędnie wprowadzane dane.
Program powinien mieć opcję wypisywania krótkiej pomocy po uruchomieniu go z przełącznikiem -h. Ta sama pomoc powinna zostać wyświetlona przy uruchomieniu programu z błędnymi parametrami.
• Program powinien działać z danymi o dowolnej długości.
• Program powinien przeglądać plik wejściowy tylko jeden raz.
• Program powinien alokować tylko tyle pamięci, ile rzeczywiście potrzebne jest do przechowywania danych.
Program powinien zostać dobrze przetestowany. W przypadku pracy z plikami należy dostarczyć pliki testowe zawierające co najmniej 1000 elementów.

W pewnej części oceanu zaczęli grasować piraci. Napadają na pływające po tym obszarze statki, łupiąc i bez litości rozprawiają się z załogami. 
Aby przeciwstawić się tej zbrodniczej działalności, postanowiono przeprowadzić badania symulacyjne dotyczące zdarzeń rozgrywających się w tym niebezpiecznym zakątku świata.
Do przeprowadzenia symulacji wykorzystany zostanie specjalny program komputerowy, którego napisanie jest właśnie tematem tego zadania.
Program powinien umożliwiać wyznaczenie statystyk skuteczności piratów. Przyjmujemy, że piraci grasują na prostokątnym obszarze morza,
Na tym samym obszarze poruszają się też inne statki, które są celem ich ataku. Statek piracki,
„Zielona ostryga” jest najszybszą z wszystkich jednostek. Przyjmujemy, że zawsze jego prędkość jest o 25% większa niż najszybszego statku w badanym obszarze.
Statek piracki aktywnie poszukuje innych statków, poruszając się po linii łamanej. Pozostałe jednostki przepływają przez monitorowany obszar wzdłuż linii prostej,
o ile nie zostały zaatakowane przez piratów lub nie zauważyły zbliżającego się pirackiego statku.
Podczas pisania programu należy przyjąć następujące założenia:
1. Statki przepływające przez obszar objęty eksperymentem są różnego typu. Od typu tego zależy ich prędkość i podatność na atak. Należy przewidzieć co najmniej 3 różne typy statków.
2. Statki pojawiają się w losowo wybranym punkcie obrzeża badanego obszaru i kierują się do jego naprzeciwległego brzegu wzdłuż linii prostej. Liczba i prędkości statków są zadawane przez użytkownika.
3. Statek piracki pojawia się na początku symulacji w losowo wybranym punkcie, a następnie poruszając się po linii łamanej próbuje zlokalizować swoje ofiary. 
Gdy „zobaczy” inny statek, podąża za nim i próbuje dokonać abordażu. Skuteczność abordażu jest losowa, przy czym powodzenie ataku zależy od typu atakowanego statku i jego podatności.
Zarówno po udanym jak i po nieudanym ataku, statek piratów kontynuuje poszukiwania kolejnej jednostki (nie próbuje jednak ponownie zaatakować już zaatakowanej).
4. Statek „widząc” piratów rozpoczyna ucieczkę – kieruje się do najbliższej krawędzi obszaru. Jeśli został skutecznie zaatakowany, tonie. Jeśli nie, ucieka poza badany obszar oceanu.
5. Przyjmujemy, że położenia okrętów w badanym obszarze podajemy za pomocą współrzędnych. Założyć, że początek układu współrzędnych znajduje się w lewym dolnym rogu obszaru,
a osie skierowane są wzdłuż jego krawędzi. Jednostka jest równa przyjętej jednostce odległości.
Program jako parametry przyjmuje czas trwania symulacji, rozmiar patrolowanego obszaru, listę prędkości statków oraz czasy, licząc od początku symulacji, ich pojawienia się w badanym obszarze.
Liczba wartości prędkości oraz czasów musi zawierać tyle samo pozycji. Program wypisuje informacje o zdarzeniach rozgrywających się na rozpatrywanym obszarze 
z podaniem nazwy (identyfikatora) statku, jego współrzędnych, podejmowanej akcji. Po zakończeniu symulacji podawana jest ponadto informacja o ilości podjętych ataków 
przez statek piracki oraz o ilości ataków zakończonej sukcesem. Przyjąć, że statek x jest widziany przez statek y, jeśli ich odległość jest mniejsza od pewnej, charakterystycznej dla statku y wartości.